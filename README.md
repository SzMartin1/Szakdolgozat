# Szakdolgozat

Szabó Martin (WJFAOO) Programtervező informatikus (BSc) jelölt részére.
A szakdolgozat tárgyköre: C# Programozás, térkép generálás
A szakdolgozat címe: Pályagenerátor algoritmus fejlesztése oldalnézetes játékokhoz

# A feladat részletezése:

A számítógépes játékok esetében általános problémát jelent a pályák, térképek elkészítése. Ezt
jellemzően valamilyen pályaszerkesztő szoftver használatával oldják meg. Az utóbbi években
tendenciaként megjelent, hogy mivel nagy mennyiségben van igény ilyen jellegű tartalmakra,
ezért különféle generálási módszereket használnak. A szakdolgozat azt mutatja be, hogy erre
milyen módszerek és lehetőségek vannak oldalnézetes platformer (side-scroller) játékok
esetében. Megtervezésre és implementálásra kerül (Unity keretrendszerben, C# programozási
nyelven) egy platformer játék, és egy olyan szoftver, amely a játékos által megadott
paraméterezés alapján képes automatikusan létrehozni egy teljes, játszható térképet. A
dolgozatban részletesen bemutatásra kerülnek az ehhez felhasznált paraméterek, a generáló
algoritmus és a kapott pályák értékelése, elemzése.
